# SAI-App
Un’app dell’Università di Palermo dedicata ai bambini con malattie autoinfiammatorie


# SAIApp: un’app dell’Università di Palermo dedicata ai bambini con malattie autoinfiammatorie
Roberto Pirrone<sup>A</sup>, Giovanni Corsello<sup>B</sup>, Ilaria Pirrone<sup>B</sup>, Salvatore Contino<sup>A</sup>, Maria Cristina Maggio<sup>B</sup><br>
<sup>A</sup>Dipartimento di Ingegneria, Università di Palermo<br>
<sup>B</sup>Dipartimento PROMISE "G. D'Alessandro", Università degli Studi di Palermo, ARNAS Civico - Di Cristina - Benfratelli, Palermo<br>


**Introduzione**: 
 - Nell'ambito della riorganizzazione dei servizi per la salute, tenuto conto anche dell’esperienza della situazione epidemica, assume grande rilevanza lo sviluppo di reti tecno-sociali progettate per ottenere una buona integrazione sanitaria specialistica, al fine di mantenere standard di assistenza adeguati alla gestione di pazienti in età evolutiva affetti da patologie croniche, alla necessità di collaborare fra specialisti ed alla difficoltà di incontrarsi in presenza. Gli scenari socio-epidemici inducono a realizzare delle strategie che consentano di gestire “in remoto” una sorveglianza attiva del paziente, coinvolgendo le figure di riferimento (genitori e pediatra di libera scelta: PdF). È spesso necessario, peraltro, monitorare: la presenza di sintomi; l’intervallo con cui si presentano; l’insorgenza di eventuali complicanze ed i risultati della terapia;
l’eventuale necessità di modificare posologia e/o schema terapeutico. Questi elementi sono cardine di un adeguato inquadramento diagnostico, di un follow-up integrato che veda il ruolo dello <br>specialista reumatologo pediatra, al fianco del PdF che opera nel territorio, garantendo livelli ottimali di collaborazione anche in contesti in cui non si ha la copresenza fisica dei singoli.
**Metodi**: 
 - Abbiamo realizzato un’app scaricabile su tablet, smartphone, pc, scritto in Python con il framework   Django,  che consenta la registrazione agevole dei sintomi, degli esami ematochimici e strumentali, della terapia assunta dei pazienti con malattie autoinfiammatorie. Tale app permetterà di ottenere un percorso che migliori la gestione clinica e terapeutica di questa categoria di pazienti, affetti da condizioni patologiche che determinano la ricorrenza di episodi febbrili, associati a sintomi spesso sovrapponibili anche a quadri influenzali. Queste manifestazioni cliniche rendono, allo stato attuale, difficile l’accesso ambulatoriale in ospedale senza l’esecuzione del tampone nasofaringeo e attese di molte ore. Tra le ricadute positive dell’utilizzo di tale app si elencano le principali: riduzione recidive; riduzione accessi impropri; diminuzione delle giornate di degenza; interventi appropriati e tempestivi.<br>
**Risultati**:   
 - Registrazione all’archivio di tre tipologie di utenza: paziente, PdF e reumatologo pediatra. Accesso autenticato al sistema per famiglie, PdF e personale dell’ambulatorio di reumatologia pediatrica, con privilegi differenziati sulla gestione dei dati raccolti. - Inserimento semplice dei dati relativi allo stato di salute del paziente da parte delle famiglie con semplice menù a tendina ed emoj. - Inserimento dei dati relativi agli esami di laboratorio da parte PdF solo per i pazienti che lo hanno abilitato. - Esportazione dei dati dell’archivio, selezionati secondo diversi criteri di ricerca, in un formato di interscambio che consenta la loro successiva analisi tramite strumenti esterni di analisi statistica. 
Conclusioni: Tali registrazioni costituiranno un archivio che potrà essere consultato secondo diversi criteri al fine di generare delle esportazioni dei dati in formato di interscambio perché possano essere valutati successivamente con strumenti di analisi statistica che non sono oggetto della presente progettazione.
